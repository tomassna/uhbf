DigiBoil
========

Vår Digiboil är inte ett bryggverk utan är istället en dedikerad lakvattenvärmare. Den har integrerade element och en termostat som man ställer för att bestämma vilken temperatur den ska värma till.

Det sitter även en värmeväxlare monterad i den för att den ska kunna användas som en HERMS när man brygger med våra Brewtech kärl.

Det är därför bara tänkt att man ska använda den för lakvatten. Om man försöker koka vört i den så kommer man att skaffa sig ett avancerat rengöringsarbete för att få den i skick att hantera lakvatten igen.


Användning
----------

Enheten har tre individuella värmeelement som är integrerade med botten och som kan användas oberoende av varandra. Alla element är kopplade via en termostat som regleras på panelen. Termostaten bryter vid önskad temperatur och underhållsvärmer med begränsad effekt. Den har ca 1 grads hysteres.

Rengöring
---------

I och med att vi bara använder den för att värma vatten finns ett mycket litet behov av rengöring. Den ska givetvis inte lämnas med vatten i eftersom det surnar om det får stå. Helst ska den förvaras torr så ställ den upp och ner i diskhon en liten stund och lämna den sedan med locket av så att all fukt torkar ur.

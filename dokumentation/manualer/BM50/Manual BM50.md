Manual BM50
===========




Montering av pump
-----------------

När du kommer till brygglokalen finner du BM-50 bryggverket ställt upp och ner på en rullvagn under skrivbordet. 

Om tidigare bryggare har följt instruktionerna så ska det finnas en lapp som berättar vem som använt bryggverket senast och eventuellt någon anteckning om det varit något som noterats vid dennes bryggning. Skänk även en tanke av tacksamhet för att det är så noggrannt diskat och prydligt uppställt.

Den pump som cirkulerar vörten under bryggningen skall lämnas uppstäld på botten av bryggverket med sladden inkopplad enligt bild 1. Detta är för att det inte ska bli stående vatten med eventuella rester av tidigare brygd som möglar och förstör för nästa bryggare.

[bild på bryggverket] Om pumpen står så här vet nästa bryggare att det är rent och snyggt i pumphuset.

Innan man ställer bryggverket på plats ska pumpen monteras. Denna pump har ett vred som styr hur kraftigt den cirkulerar. Det är lagom att ha den på läge 4-5 för BM-50 bryggverket. Att ställa den högre ökar risken för att man sätter igen maltbädden under bryggningen. Lägre blir cirkulationen svagare vilket kan påverka utbytet enligt tillverkaren.

Kontrollera att det finns en packning i kanten på pumphuset. Den är tunn, av svart gummi och ska inte ha några brott eller klämskador. Normalt sitter den kvar i spåret men det händer att den kommer loss och då är det bara att lägga i den så att den ligger på plats när man monterar pumpen.

[img: närbild pumphus med packning]

Pumpen monteras genom att hållas mot pumphuset och skruvas fast genom den löpande gäng-ring som sitter på pumpen. Den ska kunna skruvas ca 3 var utan motstånd och sedan bottna relativt distinkt. Det räcker med att dra åt med finger-kraft, att använda mer än så skadar bara packningen och gör inte att det blir mer tätt. 

När pumpen sitter på plats är det dags att ställa bryggverket på plats. Maltpipan som ska monteras i bryggverket förvaras under bryggverket så lyft gärna lite försiktigt och rätt upp. Placera gärna bryggverket på en av de vagnar som finns i bryggeriet. Det underlättar många moment om man kan flytta runt bryggverket och höja upp det när man ska tappa ur.


Kontrollenheten
---------------

På grund av att vi haft återkommande problem med de kontrollenheter som följer med bryggverken har vi valt att istället sätta dit en helt manuell styrning. (Ja, den är också hembyggd)

[IMG: kontrollenhet]

Kontrollenheten är uppbyggd i tre sektioner. 

Längs till vänster finns en sektion för temperatur där det sitter en termometer överst och ett vred som styr en termostat. Denna används för att ställa högsta temperatur och den bryter strömmen till värmelementen när ställd temperatur nås. Det är en mekanisk termometer som styrs av en gasfylld cylinder som monterats innuti bryggverktes centrumrör. Det är en pålitlig konstruktion som mäter temperaturen där vörten trycks in i maltbädden men den är förhållandevis grov. Man behöver därför använda termometern för att hålla lite koll på vad den faktiska temperaturen är. Om man vrider på vredet hör man ett tydligt klick när den slår av och till. 

På mittendelen av kontrollenheten finns dels ett reglage för att styra effekten och dels två röda brytare för att slå på eller av värme-elementen. Enheten har två element, ett inre och ett yttre som sitter på var sin sida maltpipan vid bryggning. Med hjälp av prytarna kan elementen användas obeoroende av varandra. På detta vis kan man anpassa hur bryggverket värmer under de olika faserna av bryggningen.  

*VIKTIGT:*\ 
En av de saker som är viktiga att observera när man brygger är att dessa element _aldrig_ får köras torra.
Värme-elementen är konstruerade för att vatten ska leda bort värme när de används. Om de körs torra riskerar de att bli så varma att värmetråden bränns av och därtill så kommer eventuell vört som fanns på dem att brännas fast, vilket är jättejobbigt att diska rent. Till skillnad från originalenheten får man ingen motfråga när man startar utan man måste själv ta ansvar för att de alltid står på 0 när det inte finns vatten i bryggverket. 

Längst till höger finns en (blå) brytare som styr cirkulationspumpen. Till skillnad från orginalets styrenhet finns här ingen automatisk paus utan man får själv komma ihåg att stanna den då och då under bryggningen om man vill venitlera maltbädden. Mer om det under avsnittet om bryggning. 


Förbereda bryggning
-------------------

När bryggverket står på plats är det dags att fylla på vatten. Det lättaste är att använda samma slangar som vi använder till kylning. Det sitter Gardenakopplingar på väggen och den som har två kopplingar går till kallvatten. 

Konstruktionen som BM har gör att bryggverken är konstruerade för att använda en viss mängd malt, för BM-50 är det bäst att använda 10-12 kilo malt, vilket är vad som ryms i maltpipan. Det finns även en kortare maltpipa som används för bryggningar med 5-6 kg malt. På samma sätt behöver det användas tillräckligt med vätska för att den ska kunna pumpas runt under själva bryggningen. Det finns graderingar på centrumröret som markerar de tänkta mängderna vatten, men det beror givetvis även på hur mycket malt man använder. 

Dessutom har denna kontrollenhet en fördel i förhållande till originalets. I och med att man kan slå av det yttre elementet under bryggningen så behöver man inte ha så mycket vätska att detta täcks. Man kan således brygga med mindre vätska i vörten vilket gör att man kan använda mer vatten vid lakning vilket höjer utbytet. Man slänger helt enkelt mindre socker om man tvättar maltbädden med mer vatten under lakningen.

Vi rekommenderar därför att man vid 12 kg malt använder ca XX liter vatten vilket är ca N cm under det tredje strecket, eller y cm mätt från toppen av pinnen.

När du slagit i vatten ställer du termostaten ungefär på den temperatur du vill ha vid starten på bryggningen. Den är som sagt inte så precis så man behöver kontrollera vad det blir innan man går till bryggning. När man värmer bryggvattnet är det en bra ide att cirkulera vätskan med pumpen eftersom det gör värmningen mer effektiv.

En annan fördel med den manuella styrningen är att man inte har den märkliga begränsning som finns i originalehentens program kring temperatursteg. Man kan därmed ställa temperaturen några grader högre för att kompensera för det temperaturfall som den kalla malten orsakar när man mäskar in. Hur många grader som tappas beror på mängden malt och givetvis på vilken temperatur vi har på vinden vid tillfället. Det är lämpligt att räkna på ca t grader vintertid och t-4 grader sommartid vid 12 kg malt.

Det tar ca XY minuter att värma vattnet till 70 grader så det är ett bra tillfälle att mäta och krossa malt samt att tappa upp lakvatten i lakvattenvärmaren.


Montera maltpipa
----------------

Maltpipan förvarars på samma rullvagn som bryggverket. Packning och silplåtar hänger på väggen vid trappen ner till källaren. Packningen monteras på den raka delen av pipan som sedan ska ställas nedåt, mellan de yttre och inre värme-elementen.

Nästa del i konstruktionen är silplåtar och silnät som träs över pinnen i den ordningen. Silplåten monteras med rörpipen uppåt och med nätet trätt över den.

Det räcker med att sätta dit dessa delar innan man påbörjar inmäskning. 


Inmäskning
----------

Viktigt: 
Börja med att ställa ner termostaten några grader så att den står vid din tänkta inmäskningstemperatur. Slå även av brytaren för det yttre värme elementet. Under bryggningen använder vi bara det inre, som räcker mer än väl för att hålla vörten vid rätt temperatur.

Inmäskningen är lite krånglig med anledning av Braumesiterverkens konstruktion. Det är lätt att råka spilla malt bredvid och då hamnar de ofelbart i pumpen och riskerar att sätta igen så att cirkulationen inte fungerar. Vi rekommenderar därför att du använder en maltskopa och öser ner malten försiktigt. Det är dessutom ganska knöligt att komma åt att röra. Av den anledningen har vi skaffat en visp som kan användas med skruvdragaren på vinden, men även med den är det lätt att stänka runt malt. Var därför försiktig och metodisk.

Börja med att skeda ner ett ungefär en tredjedel av malten och rör runt. Du kommer att märka att malten blir mer kompakt när den blöts ner och det är därför man kan få ner både vatten och malt i den lilla pipan trots att den torra malten har större volym. Fyll sedan på lite malt i taget och rör om. Efter ett tag kommer det att gå trögt och det finns inte riktigt vatten nog att blöta allt. Det beror på att en del av det tänkta bryggvattnet befinner sig på utsidan av maltpipan. Genom att starta pumpen trycker man över vatten så att det blir mer på insidan. Man behöver därför starta pumpen en stund under inmäskningen men man kan inte ha den gående konstant eftersom det leder till att malten kommer att sköljas över kanten. I och med att det finns en öppan kanal genom pumpen så kommer vattnet att rinna tillbaka så fort pumpen stängs av. Med andra ord finns det inget annat sätt än att pumpa upp vattten när man behöver för att blanda och sedan stänga av innan det hotar att svämma över.

Det är lite trixigt men man lär sig ganska snart.

När all malt är ihälld och omrörd sätter man på den övre silen. Först silduken och sedan silplåten. Denna gång har man dock det lilla röret pekandes uppåt. Detta för att det behövs som distans till det övre staget. Sätter man det åt fel håll kommer silplåten att lyftas så högt att malt kommer att sipra ut genom glipan som blir i toppen.


Bryggning
---------


Lakning
-------

Kok
----


Kylning
-------


Avtappning
----------


Diskning
--------


Tips och tricks
---------------


Felsökning
----------
